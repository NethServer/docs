==================
Gestione pacchetti
==================

La vista principale mostra una lista di componenti software. Gli elementi
spuntati rappresentano i componenti installati, mentre quelli non spuntati sono
quelli disponibili. Si può filtrare la lista per categoria.

.. NOTE::

    Sia i componenti che le categorie sono definite dai metadati di YUM.

Per installare o rimuovere i componenti software elencati, aggiungere
o togliere il segno di spunta, quindi premere il pulsante
:guilabel:`Applica`.  La schermata successiva riepiloga cosa sarà
installato e rimosso. Inoltre, viene mostrata la lista di pacchetti
opzionali, da selezionare per l'installazione.

.. NOTE:: 

    I pacchetti opzionali possono essere installati anche *DOPO*
    l'installazione del componente relativo: cliccare di nuovo sul
    bottone :guilabel:`Applica` e selezionarli dalla schermata di
    riepilogo.


Software installato
===================

Elenca i pacchetti RPM di |product| installati sul sistema. Dove
supportato è possibile, cliccando sul nome del pacchetto, accedere
alla pagina di documentazione dello sviluppatore.

I pacchetti sono ordinati alfabeticamente e vengono indicati:

Nome
    Nome del pacchetto RPM.

Versione
    Versione del pacchetto installato.

Release
    Release del pacchetto installato.

